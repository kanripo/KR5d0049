# -*- mode: mandoku-view; -*-
#+DATE: 2015-08-29 01:15:02.777775
#+TITLE: 天隱子
#+PROPERTY: DZID  DZ1026
#+PROPERTY: SOURCE  正統道藏，三家本，1988，21—699 一卷 太玄部
#+PROPERTY: BASEEDITION HFL
#+PROPERTY: WITNESS HFL
#+PROPERTY: ID KR5d0049
<pb:KR5d0049_HFL_000-001a>¶
二書同卷甚四¶
　天隱子¶
　素覆子¶
¶
¶
天隱子序¶
神仙之道以長生爲本長生之要以養氣爲¶
先夫氣受之於天地和之於隂陽隂陽神虚¶
謂之心心主晝夜寤寐謂之魂魄如此人之¶
身大率不遠乎神仙之道天隱子吾不知其¶
<pb:KR5d0049_HFL_000-001b>¶
何許人著書八篇包括秘妙殆非人間所能¶
力學觀夫修鍊形氣養和心虚歸根契於伯¶
陽遺照齊於莊叟長生乆視無出是書承禎¶
服習道風惜乎世人夭促眞壽思欲傳之同¶
志使簡易而行信哉自伯陽而來唯天隱子¶
而已矣謹序¶
¶
¶
¶
¶
<pb:KR5d0049_HFL_000-002a>¶
天隱子¶
　　　　(上清十三代宗師有天師/貞一先生司馬承禎述)¶
　　　神仙¶
人生時禀得虚氣精明通悟學無滯塞則謂¶
之神宅神於内遺照於外自然異於俗人則¶
謂之神仙故神仙亦人也在於修我虚氣勿¶
爲世俗所論折遂我自然勿爲邪見所凝滯¶
則成功矣(喜怒哀樂愛惡欲七者情之邪也/風寒暑濕飢飽勞逸人者氣之邪)¶
(也去此邪/成仙功也)¶
　　　易簡¶
<pb:KR5d0049_HFL_000-002b>¶
易曰天地之道易簡者何也天隱子曰天地¶
在我首之上足之下開目盡見無假繁巧而¶
言故曰易簡簡者神仙之德也(經曰至道/不繁至人)¶
(無/爲)然則以何道求之曰無求不能知無道不¶
能成凡學神仙先知易簡荀言涉奇詭適足¶
使人執迷無所歸本此非吾學也(世人學仙/及爲仙所)¶
(迷者有矣學炁反/爲炁所病者有矣)¶
　　　漸門¶
易有漸卦老氏有妙門人之修眞達性不能¶
頓悟必須漸而進之安而行之故設漸門一¶
<pb:KR5d0049_HFL_000-003a>¶
曰齋戒二曰安處三曰存想四曰坐忘五曰¶
神解何謂齋戒曰澡身虚心何謂安處曰深¶
居靜室何謂存想曰收心復性何謂坐忘曰¶
遺形忘我何謂神解曰萬法通神是故習此¶
五漸之門者了一則漸次至二了二則漸次¶
至三了三則漸次至四了四則漸次至五神¶
仙成矣¶
　　　齋戒¶
齋戒者非蔬茄飲食而已澡身非湯浴去垢¶
而已蓋其法在節食調中磨擦暢外者也夫¶
<pb:KR5d0049_HFL_000-003b>¶
人稟五行之氣而食五行之物而實自胞胎¶
有形也呼吸精血豈可去食而求長生但世¶
人不知休糧服氣道家權宜非永絶食粒之¶
謂也食之有齋戒者齋乃潔淨之務戒乃節¶
愼之稱有飢即食食勿令飽此所謂調中也¶
百味未成熟勿食五味大多勿食腐敗閉氣¶
之物勿食此皆宜戒也手常磨擦皮膚温熱¶
熨去冷氣此所謂暢外也乆坐乆立乆勞役¶
皆宜戒也此是調理形骸之法形堅則氣全¶
是以齋戒爲漸門之首矣¶
<pb:KR5d0049_HFL_000-004a>¶
　　　安處¶
何謂安處曰非華堂邃宇重烟廣榻之謂也¶
在乎南向而坐東首而寢隂陽適中明暗相¶
半屋無高高則陽盛而明多屋無卑卑則隂¶
盛而暗多故明多則傷魄暗多則傷魂人之¶
魂陽而魄隂荀傷明暗則疾病生焉此所謂¶
居處之室尚使之然況天地之氣有亢陽之¶
攻肌淫隂之侵體豈不防愼哉修養之漸倘¶
不法此非安處之道術曰吾所居室四邊皆¶
窗户遇風即闔風息即閑吾所居座前簾後¶
<pb:KR5d0049_HFL_000-004b>¶
屛太明則下簾以利其内暎太暗則捲簾以¶
通其外曜内以安心外以安目心目皆安矣¶
明暗尚然況大多事慮大多情欲豈能安其¶
内外哉故學道以安處爲次¶
　　　存想¶
存謂存我之神想謂想我之身閉目即見自¶
己之目收心即見自己之心心與目皆不離¶
我身不傷我神則存想之漸也凡人目終日¶
視他人故心亦逐外走終日接他事故目亦¶
逐外膽營營浮光未嘗復照柰何不病且夭¶
<pb:KR5d0049_HFL_000-005a>¶
邪是以歸根曰靜靜曰復命誠性存存衆妙¶
之門此存想之漸學道之功半矣¶
　　　坐忘¶
坐忘者因存想而得也因存想而忘也行道¶
而不見其行非坐之義乎有見而不行其見¶
非忘之義乎何謂不行曰心不動故何謂不¶
見曰形都泯故天隱子瞑而不視或者悟道¶
乃退曰道果在我矣我果何人哉天隱子果¶
何人哉於是彼我兩忘了無所照¶
　　　神解¶
<pb:KR5d0049_HFL_000-005b>¶
一齋戒謂之信解(言無信心/即不能解)二安處謂之閑¶
解(言無閑心/即不能解)三存想謂之慧解(言無慧心/即不能解)四¶
坐忘謂之定解(言無定心/即不能解)信定閑慧四門通¶
神謂之神解故神之爲義不行而至不疾而¶
速隂陽變通天地長乆兼三才而言謂之易¶
(繫辭曰易窮則變/變則通通則乆)齊萬物而言謂之道德(老/子)¶
(道徑德/經是也)本一性而言謂之眞如天隱子生乎¶
易中死乎易中動因萬物靜因萬物邪由一¶
性眞由一性是以生死動靜邪眞吾皆以神¶
而解之在人謂之仙矣在天曰天仙在地曰¶
<pb:KR5d0049_HFL_000-006a>¶
地仙故神仙之道五歸一門(謂五漸終同/歸於仙矣)¶
¶
¶
¶
天隱子¶
¶
¶
¶
¶
¶
<pb:KR5d0049_HFL_000-007a>¶
素履子序¶
夫素履子者取周易履卦初九素履往無咎¶
以純素爲本履以履行爲先雖衣布素須履¶
先王之政教故取天地之始乾坤之初聖人¶
設教之規賢哲行道之跡夫禍福之端生于¶
所履是以聖人以德履帝位而不疚光明者¶
也士庶履能辯上下定民志輒修一十四篇¶
號曰素履子以爲箴誡而已¶
¶
¶
